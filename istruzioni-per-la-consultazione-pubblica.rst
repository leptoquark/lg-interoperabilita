Istruzioni per la consultazione pubblica
========================================

Informazioni sulla consultazione
--------------------------------

-  **Durata della consultazione:** dal 5 aprile 2018 al 5 maggio 2018

-  **Settore:** ICT

-  **Servizi:** Acquisizione e riuso di software per le pubbliche
   amministrazioni

Esiti della consultazione
-------------------------

I risultati della consultazione pubblica on line saranno presi in
considerazione dall'\ `Agenzia per l'Italia
Digitale <http://www.agid.gov.it/>`__ e dal `Team per la trasformazione
Digitale <https://teamdigitale.governo.it/>`__ per la redazione del
testo definitivo della Circolare.

Destinatari
-----------

Tutte le parti interessate, compresi i fornitori privati di software e
le pubbliche amministrazioni sono invitate a contribuire alla presente
consultazione.

Obiettivo della consultazione
-----------------------------

Le Linee Guida e i relativi allegati attuano quanto stabilito dagli
articoli 68 e 69 del Codice dell’Amministrazione Digitale (di seguito
CAD):

-  come disposto dall’articolo 68, comma 1 ter, individuano nel capitolo
   2. Linee Guida sull’acquisizione di soluzioni software le modalità e
   i criteri con i quali un’amministrazione deve effettuare la
   valutazione comparativa descritta nel medesimo articolo per decidere
   la modalità di acquisizione di un software.

-  come statuito dall’articolo 69, comma 2bis, individuano nel capitolo
   3. Linee Guida sul riuso del Software (art. 69) la piattaforma per la
   pubblicazione di codice sorgente sotto licenza aperta e
   documentazione del software messo a riuso dalle amministrazioni,
   indicando anche le modalità tecniche di utilizzo.

Inoltre sostituiscono la precedente circolare 63/2013, intitolata “Linee
guida per la valutazione comparativa prevista dall’art. 68 del D.Lgs. 7
marzo 2005, n. 82 Codice dell’Amministrazione digitale” e relativi
allegati.

Come partecipare
----------------

La consultazione pubblica si arricchisce di una nuova funzionalità che
rende i commenti più efficaci. Da oggi con `Docs
Italia <https://docs.developers.italia.it/>`__ è possibile inserire
commenti specifici e puntuali relativi a ciascuna sezione del documento
in consultazione. Per farlo utilizza i link che trovi nel documento.
Inoltre, i commenti saranno immediatamente visibili anche in `Forum
Italia <https://forum.italia.it/>`__, dove sarà possibile continuare la
discussione.

È possibile inviare i propri commenti fino al termine della
consultazione.

Link correlati
--------------

-  `https://lg-acquisizione-e-riuso-software-per-la-pa.readthedocs.io/ <https://lg-acquisizione-e-riuso-software-per-la-pa.readthedocs.io/>`__

-  `https://forum.italia.it/c/documenti-in-consultazione/lg-acquisizione-e-riuso-di-software-per-la-pa <https://forum.italia.it/c/documenti-in-consultazione/lg-acquisizione-e-riuso-di-software-per-la-pa>`__

