Conformità del software alla normativa
--------------------------------------

Il riuso del software è un canale di amplificazione di ogni scelta in
ambito informatico ed è completamente neutro rispetto alla bontà o
erroneità di tali scelte. Esso può agire da moltiplicatore dell’impatto
delle buone prassi o, allo stesso modo, da moltiplicatore di scelte
erronee la cui diffusione non è auspicabile.

Il riuso e la diffusione di software sul quale insistono
diritti di proprietà intellettuale di un’Amministrazione
comportano un indubbio vantaggio economico e in termini di efficienza;
si richiama pertanto l'attenzione sull'importanza che
tale software posto in riuso - come d’altra parte l’intero parco
software - debba risultare conforme alla disciplina vigente.

.. discourse::
   :topic_identifier: 2858
