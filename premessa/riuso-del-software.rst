Riuso del software
------------------

Si intende come “riuso” di un software il complesso di attività svolte
per poterlo utilizzare in un contesto diverso da quello per il quale è
stato originariamente realizzato, al fine di soddisfare esigenze
similari a quelle che portarono al suo primo sviluppo. Il prodotto
originario viene “trasportato” nel nuovo contesto arricchendolo, se
necessario, di ulteriori funzionalità e caratteristiche tecniche che
possono rappresentare un “valore aggiunto” per il nuovo soggetto
utilizzatore.

Un aspetto fondamentale del riuso nel contesto della Pubblica
Amministrazione è che l’Amministrazione che “riusa” riceve il software
gratuitamente dall’Amministrazione cedente, e lo acquisisce sostenendo
solo le spese di suo adattamento, ma non quelle di progettazione e
realizzazione.

.. discourse::
   :topic_identifier: 2858
